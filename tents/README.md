#Pole namiotowe

Gra polega na przydzieleniu każdemu drzewu dokładnie jednego namiotu. Namioty powinny być umieszczone na planszy w taki sposób, aby każde pole na którym znajduje się drzewo stykało się bokiem z polem na którym znajduje się przydzielony temu drzewu namiot. W każdym wierszu i kolumnie znajduje się liczba informująca o tym ile jeszcze namiotów powinno znaleźć sie w tym wierszu/kolumnie. Dodatkowo namioty nie moga znajdować się na sąsiadujacych ze sobą polach (jako pola sąsiadujące z danym polem uznajemy wszystkie dziewięć najbliższych pól, czyli jako sąsiadujące uznajemy pola stykające się zarówno bokiem jak i rogiem). Pola na których nie może znaleźć się namiot oznaczone są poprzez X. Nawet na poczatku gry wiele pól bedzie automatycznie oznaczonych poprzez X, gdyż namiot może znajdować się tylko na polach stykających się bokiem z drzewem. Aby umieścić namiot na planszy należy kliknąć lewym przyciskiem myszy pole na którym chcemy go umieścić. Umieszczenie namiotu na planszy spowoduje aktualizację wartości liczb mówiacych ile jeszcze namiotów powinno znaleźć się w danym wierszu i kolumnie. W celu usunięcia już umieszczonego na planszy namiotu należy ponownie kliknąć to pole. Po umieszczeniu namiotu na planszy część pól zostanie automatycznie oznaczona X, ze wzgledu na to, że dwa namioty nie mogą ze sobą sąsiadować. Aby manualnie umieścić X na planszy należy kliknąć to pole prawym przyciskiem myszy. Usunięcie X wykonywane jest tak samo jak w przypadku namiotów (przy czym należy pamiętać, że można w ten sposób usunąć tylko X wpisane manualnie, które wyróżniają się kolorem niebieskim od X wpisanych automatycznie, których usunięcie jest niemożliwe - chyba że poprzez usunięcie namiotu, który spowodował automatyczne oznaczenie pola jako X).








